## Задачи:
**Задача 1:** Създайте програма, която позволява създаване на студенти и преподаватели, както и преподаване на различни предмети на студентите. Студентите се идентифицират чрез уникален факултетен номер, но също така имат име и възраст. Преподавателите също имат име и възраст, както и списък от предмети, които могат да преподават.

**Задача 2:** Да се реализира програма за представяне на UNO карти. Всяка карта се определя със следните характеристики:
- Цифрови карти – съдържат число от 0 до 9 и цвят.
- Специални карти – имат цвят и действие от следните два вида:
    - Skip – пропуска хода на следващия играч
    - Reverse – обръща посоката на играта
- Карти за теглене – имат цвят и указват колко карти трябва да изтегли следващият играч (4 или 6).
- Цветове:
Всяка карта има един от следните цветове: червен, зелен, син, жълт.
- Функционалност:
Да се реализира начин за извеждане на информация за всяка карта в подходящ текстов формат.

Да се реализира клас, който представя ръка от карти и поддържа операции за:
- Добавяне на карта - избиране на вид карта по случаен начин
- Премахване на карта - приема Цифрова карта и търси за карта от същия цвят или цифра в ръката ни, ако няма се извиква добавяне на карта
- Извеждане на съдържанието на ръката

**Задача 3:** Реализирайте клас **DoubleArray**, който представлява динамичен масив от реални стойности. Имплементирайте оператор== и оператор!=, заедно с метод isEmpty. Концептуално идеята е, че този масив не може да се променя след като му се въведат стойностите от конструктора. Реализирайте негов наследник **PrintableDoubleArray**, който имплементира оператори << и >>. Реализирайте наследник **SaveableDoubleArray** на **DoubleArray**, който имплементира методи write и read, приемащи име на двоичен файл. Реализирайте трети наследник, **ModifiableDoubleArray**, в който са имплементирани член-функциите push_back, pop_back и last.
