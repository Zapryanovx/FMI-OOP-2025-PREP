# Голяма четворка

## **Задача 1:**
Напишете клас **GradeReport**, който съдържа следните полета:

* масив от оценки (точки в интервала от 0 до 100) с произволна дължина
* дължина на масива
* име на репорта - низ с произволна дължина

Класът трябва съдържа следните методи:
* връща брой оценки в репорта
* връща името на репорта
* връща средния резултат

## **Задача 2:**
Да се дефинира клас **Ship** със следните характеристики:
- Име на кораб – символен низ, разположен в динамичната памет
- Година на пускане по вода
- Клас на кораб – допустими стойности са единствено ```bb``` (battleship) и ```bc``` (battlecruiser)
- Брой оръдия

Да се реализират подходящи конструктори, гетъри и сетъри.

Да се дефинира клас **Navy** (военоморски флот) със следните характеристики:
- Държава на военоморския флот – символен низ, разположен в динамичната памет
- Масив от кораби с максимален размер 30

Да се реализират член-функции за:
- Добавяне на кораб във флота
- Премахване на кораб от флота по име
- Връщане на констатна референция/указател за кораб на подадена позиция в масива
- Връщане на брой кораби във флота
- Сравняване с друг флот по общ брой оръдия на корабите. Функцията да връща -1, ако текущият флот е с по-малко оръжия, 1 - ако е с повече, и 0 при равен брой.

## Задача 3:
Да се реализира клас **NavyHtmlTableGenerator**, който записва данните за даден флот в HTML таблица. В констурктора си класът да приема флот и име на текстов файл. Името на файла е с максимална дължина 128 символа. Да се реализира член-функция ```saveToHtmlTable```, която ще запише корабите от флота във файла по следния начин:

```html
<table>
  <tr>
    <th>Name</th>
    <th>Launch Year</th>
    <th>Class</th>
    <th>NumGuns</th>
  </tr>
  <tr>
    <td>Ship 1 Name</td>
    <td>Ship 1 Launch Year</td>
    <td>Ship 1 Class</td>
    <td>Ship 1 NumGuns</td>
  </tr>
  ...
    <td>Ship N Name</td>
    <td>Ship N Launch Year</td>
    <td>Ship N Class</td>
    <td>Ship N NumGuns</td>
</table>
```

## Задача 4
Да се създаде клас **Animal**, който съдържа следните полета:
- вид на животното (mammal, reptile, fish, bird, amphibian, ivertebrates or insect)
- име на животното с произволна дължина
- години на животното
... може да добавите още

Да се реалзират подходящи конструктори, голяма четворка, гетъри и сетъри.

Да се създаде клас **Zoo**, който има име с произволна дължина и пази в себе си масив от животни. В конструктора си класът приема стойност за максимален капацитет на масива. Класът да поддържа следните функционалности:
- добавяне на животни до достигане на максималния капацитет
- премахване на животно по име
- връщане на броя животни от даден вид
- извеждане на инфорамцията за всички животни
- записване на животните в ```.csv``` файл


## Задача 5 - Live Coding: 
Напишете клас **BitSet**, който съдържа множество от числа (без повторения) в диапазона от 0 до n-1. Класът трябва да пази дали съдържа дадено число в битове, т.е ако съдържа дадено число, съответвеният последователен бит ще бъде 1, в противен случай 0. Пример:

{3, 4, 6} => битове на множеството ще бъдат 00011010

{1, 8, 9} => 01000000 11000000

Класът трябва да има следните функции:
- Добавяне на число
- Премахване на число
- Принтиране на всички числа, които съдържа
- Член-функция, която приема друго множество и връща тяхното обединение
- Член-функция, която приема друго множество и връща тяхното сечение

## Задача 6:
Напишете клас **MultiSetLessThanТhree**, който съдържа мултимножество от числа в диапазона от 0 до n-1, където n е подадено в началото. Всяко число може да се среща най-много 3 пъти.

**Класът трябва да е с минимален размер!!!**

Трябва да имате следната функционалност:
* Добавяне на число
* Премахване на число.
* Проверка колко пъти се съдържа число.
* Принтиране на всички числа, които съдържа
* Функция, която приема две множества и връща тяхното сечение.
