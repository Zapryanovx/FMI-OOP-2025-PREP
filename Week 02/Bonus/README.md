# Задача 1: 
Напишете програма, която отпечатва собствения си код.

# Задача 2: 
Напишете функция, която приема име на съществуващ файл и име връща броя на редовете в него.

# Задача 3: 
Напишете функция, която приема име на съществуващ файл и име и копира съдържанието на същестуващия файл в нов файл.

# Задача 4: 
Напишете функция, която приема имената на два текстови файла, в които са записани цели числа в сортиран вид. Числата са разделени с интервал. Запишете в нов файл числата от двата файла в сортиран вид. Числата отново да са разделени с интервал.

# Задача 5: 
Напишете функции, които запазват и четат масив от студенти в текстов файл.

# Задача 6: 
Напишете програма, която чете comma-separated values (CSV) файл със студенти със следните 4 полета: Първо име, Фамилно име, Стринг на факултетен номер, Имейл

* Напишете функция, която след зареждане на файла да отпечатва на стандартния изход информация за студента при подаден факултетен номер.
* Напишете функция, която по подаден факултетен номер, специалност и низ, променя email-a на студента, който има дадения факултетен номер и учи подадената специалност, с подадения низ.
* Напишете функцията, която приема низ (име на файл) и запазва студентите в същия формат (CSV). Т.е. при повторно пускане на програмата да може да прочете новия генериран файл.

# Задача 7:
Да се напише програма, която сравнява два текстови файла и връща номера на първия ред, в който имат разлика.

# Задача 8
Да се напише програма, която по зададени две имена на файлове, конкатенира съдържанието им в трети файл.След това всички интервали да бъдат заменени с `,`

# Задача 9
Напишете програма, която прочита текстов файл, заменя всяко срещане на дадена дума с нова дума и записва резултата в нов файл.

# Задача 10
Създайте структура City, която описва град и има име (до 63 символа) и брой жители. Създайте и структура District, която съдържа в себе си до 20 града и пази текущия си размер.

* Напишете функция, която записва във файл една област.
* Напишете друга функция, която прочита област от файл, след което сортира градовете в областта според броя на жителите им във възходящ ред и записва резултата в друг файл.

# Задача 11
В практиката често се налага да се направи копие на текстов файл, като определени шаблони в текста са заменени с конкретни стойности.
Да се напише програма за работа с шаблони (placeholders) в текстов файл.
Програмата трябва да прочете даден файл и да направи копие, в което шаблоните са заменени с конкретни стойности.

# Задача 12
Реализирайте структура User, която да съдържа име, имейл и парола на даден потребител. Всяко поле е с максимална дължина 128 символа. Създайте възможност за записване и четене на потребител в текстов файл. Реализирайте структура System, която има масив от User-и. Системата поддържа максимално 100 потребители. Създайте методи за запазване и прочитане на обект от тип System от файл. (Помислете за подходящ формат за записването на данните). Имплементирайте проста login система, която поддържа възможност за регистриране на нов потребител и вход в системата. След спиране на програмата и повторно пускане, трябва да се запази възможността вече регистрирани потребители да влизат в системата с имейла и паролата си.

# Задача 13
Всички сме чували за информационната система на IMF - ZUZI. Имплементирайте модул от ZUZI, който трябва да се грижи за обработката и съхраняването на информация за избираемите дисциплини. Една избираема дисциплина трябва да съдържа следната информация:

* ID
* Име
* Категория - {OKN, M, PM, PR, Other}
* Брой кредити, които носи.
* Вид на изпита - { Exam, Course Project, Test }

Обърнете внимание, че изпитът на една дисциплина може да бъде и съчетание от горните три.
От конзолата да се приема път към файл, в който ще се записват данните. Важно условие е форматът на файла да бъде CSV. Първият ред трябва да съдържа заглавните полета (атрибути). За CSV (comma-separated values) формата може да прочетете повече тук: https://en.wikipedia.org/wiki/Comma-separated_values.Модулът трябва да покрива минимално следните изисквания:

* Данните да могат да се съхраняват в подходящ файл.
* Данните да могат да се зареждат от подходящ файл.
* Да може да се добавя избираема дисциплина.
* Ако подаденото ID на дисциплина вече е заето, то да се презаписва информацията за старата дисциплина.
* Да може да се премахва избираема дисциплина по ID.
* Възможност за извършване на следните справки:
* Търсене на избираема дисциплина по ID и отпечатване.
* Да се извеждат всички избираеми дисциплини по селектирана категория.
* Да се извеждат всички избираеми дисциплини по даден затворен интервал [minC, maxC], където minC e минимален брой кредити, а maxC е максимален брой кредити, които избираемата носи.
* Да се направи потребиталски интерфейс за работа през конзолата. Създаденият "CLI" да се зарежда от файл.


